Követelmény specifikáció
=========================

Jelenlegi helyzet
-----------------
Cégünk könyveléssel foglalkozik, különböző hazai cégek és egyéni vállalkozók számára könyvelünk. Ez a szakma sok számolást igényel, jelenleg ehhez leginkább a Windows alapvető számológépét használjuk. Ennek az "Általános" felülete túl kevés funkcióval rendelkezik a munka elvégzéséhez, míg a "Tudományos" felület túl bonyolultnak bizonyul sok kolléga számára. Ez, hogy sokan eltérő felületet használnak, feleslegesen bonyolítja a munkát. A világos felület sokszor zavarja a munkatársak szemét, főleg azoknak probláma ez, akik késő este végzik a munkát. A végzendő számolások leginkább a négy alapműveleten túl a kamatszámítás (egyszerű és kamatos kamat), amortizáció számítása, illetve jelen-, és jövőérték kiszámítása.

Vágyálom rendszer
-----------------
Dolgozóink munkavégzésének megkönnyítése érdekében szeretnénk egy belsős felhasználású, személyre szabott számológépet.
Célunk ezzel, hogy minden szükséges számítási feladatot gördülékenyen lehessen elvégezni, ezzel elősegítve vállalatunk termelékenységének növekedését.
Szeretnénk, hogy dolgozóink egyszerűen tudják kezelni ezt az integrált belsős számológépet.
A számológép letisztult legyen, ne tartalmazzon olyan funkciókat, amire a dolgozók munkavégzése során nincs szükség.
A szükséges funkciók elérése legyen magától értetődő, ne teljen a dolgozó munkaideje azok keresgélésével.
A megjelenés elengedhetetlen szempontja, hogy színvilágában egységes legyen és a speciális igényű (például színtévesztő) dolgozóink is problémamentesen tudják használni a számológépet.
Továbbá kiemelendő, hogy a számológép több, különféle eszközön akadálymentesen legyen használható, ugyanis a munkavégzés során szükséges az alkalmazás tablet vagy mobil eszközről történő elérése.

Jelenlegi üzleti folyamatok
---------------------------
1. Számolások elvégzése: számolási igény felmerülése &rarr; Windows beépített számológépének megnyitása &rarr; számolási feladat elvégzése

2. Személyre szabás: a számológép megjelenése bizonyos esetekben nem megfelelő &rarr; számos, különböző helyen lévő beállítás felkeresése &rarr; megjelenés nehézkes testreszabása

Igényelt üzleti folyamatok
--------------------------

A rendszerre vonatkozó szabályok
--------------------------------
Az alkalmazást be lehessen integrálni a cég jelenlegi webes rendszerébe. Ehhez szabványos web eszközök használata szükséges: JavaScript, HTML, CSS.
Az alkalmazásban használt számok akár bizalmas adatok is lehetnek, ezért ne tároljuk őket semmilyen más, külső szerveren, csak a mi cégünk férjen ezekhez hozzá.
A program működése során a matematikai szabályoknak tegyen eleget, biztosítva a helyes működést.

Követelménylista
----------------
1. Intuitív, felhasználóbarát UI
2. Grafikus megjelenítés
    - Számok 3 számjegyenkénti tördelése olvashatóság érdekében.
    - Végzett operáció megjelenítése
    - Szám és operációgombok megkülönböztetése
3. Reszponzív design
4. Mobilos kompatibilitás
5. Clear gomb, mely törli a jelenlegi számot, operációt.
6. Matematikai műveletek
    - Összeadás
    - Kivonás
    - Szorzás
    - Osztás
    - Trigonometrikus műveletek (sin, cos, tan)
    - Gyökvonás
    - Hatványozás
    - Reciprok
7. Maximum számjegylimit
8. Kellemes színvilág
    - Sötét mód
    - Színvak mód

Fogalomszótár
-------------
* Kamat: Egy pénzösszeg, amit a befektetésünk névértéke után fizet meg az, akinek a tőkénket kölcsönadtuk.

* Kamatos kamat: A tőke kamatokkal növelt értéke után kapott újabb kamat.

* Amortizáció: A befektetett javak elhasználódásának, avulásának pénzben kifejezett értéke.

* Jelenérték: Kifejezi, hogy a jövőben egy egységnyi pénz hány egységnyit ér jelenleg.

* Jövőérték: Kifejezi, hogy jelenleg egy egységnyi pénz mennyit fog érni a jövőben.
